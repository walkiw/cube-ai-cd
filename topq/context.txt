TOPQ:
Kilka słów o nas
Firma TOPQ to przede wszystkim ludzie, świetni fachowcy dla których nowe zamówienie to wyzwanie i pasja w realizacji, to codzienne problemy z wykonaniem coraz to nowych wizji grafików. To także nowoczesny park maszynowy który pomaga wydajnie realizować zamówienia.

Nasza oferta
Posiadamy szeroką ofertę różnych produktów – od koszulek, czapeczek, ręczników po kubki, breloki, plecaki – które możemy zadrukować na kilkanaście różnych sposobów.

Druk cyfrowy DTG
Druk cyfrowy DTG to jedna z najnowocześniejszych metod znakowania odzieży. Doskonale nadaje się do druku wielokolorowych zdjęć i z niezwykłą precyzją i dokładnością oddaje nawet drobne elementy projektu.
Druk cyfrowy DTG to metoda nadruku, która do znakowania wykorzystuje specjalne drukarki przenoszące projekt bezpośrednio na powierzchnię tkaniny. Dzięki temu uzyskujemy fotograficzną jakość nadruku. Ta technika znakowania odzieży wykorzystywana jest głównie do nadruku na tkaninach bawełnianych lub z niewielką domieszką poliestru.
Zalety druku DTG
idealny do precyzyjnych projektów z dużą ilością drobnych detali
jakość fotograficzna
pozwala na duży obszar zadruku
brak kosztów przygotowania
idealne rozwiązanie przy niskonakładowych projektach
możliwość personalizacji odzieży
Zastosowanie druku DTG jest możliwe na
tkaninach bawełnianych lub z niewielką domieszką poliestru
koszulkach, polówkach, topach, bluzach, torbach
z przodu lub z tyłu koszulki oraz na rękawkach

Druk UV
Druk UV to innowacyjna metoda znakowania, która fantastycznie sprawdza się na płaskich gadżetach reklamowych.
Druk UV polega na napyleniu kropel tuszu na zadrukowywaną powierzchnię, a następnie utrwaleniu wzoru przy pomocy promieniowania UV. Dzięki temu nadruk jest mocny i trwały, a sam proces szybki i niewymagający dłuższego przygotowania. Wydruk przez długi czas zachowuje jakość fotograficzną, a metoda nadaje się zarówno do powierzchni małych jak i tych o większych gabarytach i nierównych konturach.
Zalety druku UV jako metody znakowania
jakość fotograficzna
możliwość wykorzystania pełnej bazy kolorów
personalizacja nadruku
idealny do nadruku na dużych jak i małych powierzchniach
wysoka odporność na uszkodzenia mechaniczne, wilgoć oraz promienie słoneczne
możliwość uzyskania wysokiej rozdzielczości na różnych materiałach
brak kosztów przygotowalni
szybki proces produkcyjny
Zastosowanie druku UV jest możliwe na
drewnie
tworzywach sztucznych (PCV, PP, PET, PE)
metalach lakierowanych


Grawerowanie laserowe
Grawerowanie jest trwałą, precyzyjną i efektowną techniką znakowania np. gadżetów reklamowych. Metoda ta pozwala na oddanie nawet najdrobniejszych detali przez co prezent zawsze zyskuje na elegancji.
Grawerowanie laserem polega na wypaleniu cieniutkiej warstwy powierzchni grawerowanego przedmiotu laserem CO2 lub YAG. Dzięki temu uzyskujemy wysoką trwałość i precyzyjny wzór co jest bardzo pożądane przy znakowaniu np. gadżetów reklamowych.
Projekt znakowania przygotowujemy na podstawie plików graficznych .cdr, .eps, .ai.
Zalety grawerowania jako metody znakowania
odporny na ścieranie
szybkość znakowania
nie wymaga kosztów przygotowania, więc jest atrakcyjny ekonomicznie nawet przy niskich nakładach
precyzyjne znakowanie podnosi walory estetyczne produktu
sprawdza się na trudnych i twardych podłożach
Zastosowanie grawerowania jest możliwe na
metalach: aluminium anodowanym, metalu anodowanym, metalu lakierowanym itd.
niemetalach: akrylu, korku, tkaninie, gąbce, szkle, skórze, laminatach, bambusie, tekturze, ceramice, gumie, marmurze, plastiku, silikonie, glazurze, drewnie, kamieniu itp.
Kolor graweru uzależniony jest od materiału z jakiego jest wykonany znakowany przedmiot i może się różnić w kolejnych partiach tego samego produktu.


Hafciarnia
Haft komputerowy to metoda znakowania charakteryzująca się dużą trwałością i odpornością, która jest powszechnie stosowana do zdobienia odzieży firmowej i gadżetów reklamowych. Nasza oferta obejmuje wykonanie haftu do 12 kolorów, a także haft trójwymiarowy (3D).
Haft komputerowy uzyskujemy dzięki zastosowaniu wysokiej jakości nici i sterowanych komputerowo nowoczesnych maszyn hafciarskich. Projekty do produkcji przygotowujemy na podstawie przesłanego przez klienta rysunku wektorowego.
Zalety haftu komputerowego
wysoka trwałość
doskonale sprawdza się przy produkcji masowej
odporność na wysokie temperatury, prasowanie, ścieranie, odbarwianie
możliwość zastosowania nici ognioodpornych (odzież specjalistyczna)
duża różnorodność nici- zwykłe, metalizujące, fluorescencyjne, głęboko matowe itp.
Zastosowanie haftu komputerowego na
czapkach
torbach
plecakach
ręcznikach
odzieży

Producent czapek z daszkiem
Czapeczka z daszkiem od zawsze była jedną z najpopularniejszych form odzieży reklamowej, gdyż jest stosunkowo tania i bardzo widoczna w przestrzeni publicznej.
Czapka z daszkiem to jeden z lepszych produktów do znakowania i tutaj każdy może znaleźć coś dla siebie.
Dzięki naszym możliwościom produkcyjnym wprowadziliśmy do oferty szycie czapeczek na zamówienie, więc teraz każdy może zaprojektować wyjątkowy produkt spełniający wszystkie jego wymagania. Niezliczone formy daszków, zapięć i kolorów stwarzają olbrzymie ilości kombinacji i pozwalają uzyskać naprawdę unikatowy efekt.
Dodatkowo mamy możliwość oznakowania nie tylko daszków, ale praktycznie całej powierzchni czapeczki różnymi metodami (haftem, sitodrukiem, sublimacją), więc logo Twojej firmy może być widoczne na każdym elemencie produktu.

Maskotki na zamówienie
Własna szwalnia jak i szeroki wachlarz opcji znakowania zgromadzone pod jednym dachem dają nam możliwość tworzenia wysokogatunkowych maskotek.
Produkując i znakując od podstaw jesteśmy w stanie zrealizować nawet najbardziej wymagające projekty. Nie ograniczają nas rozmiary, kształty czy kolory.

Drukarnia sitodrukowa
Sitodruk jest najpopularniejszą metodą nadruku, która pozwala wykonać dużą liczbę powtarzanych produktów w atrakcyjnej cenie. Nasz dział graficzny chętnie pomoże w przygotowaniu do druku nawet najbardziej skomplikowanego projektu
Sitodruk jest powszechnie stosowaną metodą nadruku, której szerokie zastosowanie nie ogranicza się tylko do odzieży. Charakteryzuje się niespotykaną trwałością oraz możliwością uzyskania ciekawych i niestandardowych efektów.
Zalety sitodruku jako metody nadruku
atrakcyjny ekonomicznie
uniwersalny
możliwość wykorzystania pełnej bazy kolorów
idealny do zadruku dużych płaskich powierzchni
nadruk jest odporny na promieniowanie UV, wilgoć, uszkodzenia mechaniczne czy pranie
możliwość uzyskania efektów specjalnych, np. druku wypukłego, brokatowego, złocenia, efektu zamszu, efektu wody, skórki pomarańczowej czy nadruku fluorescencyjnego lub luminescencyjnego
używane farby i rozpuszczalniki nie zawierają formaldehydu i metali ciężkich
bezpieczne na dzieci i niemowląt
Zastosowanie sitodruku jest możliwe na
tekstyliach
papierze
tekturze
foliach
tworzywach sztucznych
skórze
Ciekawostka: Sitodruk jest najstarszą i jednocześnie najbardziej rozpowszechnioną metodą nadruku. Już w XVII w. Japończycy zdobili w ten sposób swoje kimona.
Sitotransfer
Sitotransfer jest obecnie równie popularny co sitodruk, ale o wiele lepiej sprawdza się gdy zależy nam na precyzyjnym odwzorowaniu drobnych detali. Dzięki możliwości samodzielnego wykonywania transferów jesteśmy w stanie dobrać odpowiednie oznakowanie każdego produktu tekstylnego.

Drukarnia sublimacyjna
Sublimacja to najlepsza metoda do wykorzystania jako nadruku zdjęcia lub innego wzoru składającego się z wielu kolorów i odcieni na tekstyliach poliestrowych. Aby uzyskać zadowalający efekt znakowany materiał musi być jasny (biały, kremowy, jasnoszary).
Zalety sublimacji jako metody znakowania
bardzo wysoka trwałość
nadruk dobrze przepuszcza powietrze co zapewnia komfort użytkowania (odzież idealna dla sportowców)
możliwość uzyskania nadruków w jakości fotograficznej
nadruk nie jest wyczuwalny na materiale
brak kosztów przygotowania projektu
nadruk jest odporny na spieranie, zmywanie, ścieranie czy warunki atmosferyczne
projekt może być wykonany już od jednej sztuki
proces produkcyjny jest w pełni ekologiczny
Sublimacji jest możliwa na
jasnych tekstyliach poliestrowych (nie jest możliwa na materiałach bawełnianych)
ceramice
drewnie
metalu

Szwalnia usługowa
TOPQ posiada w Gdańsku własną szwalnię, w której dzięki naszemu wszechstronnemu parkowi maszynowemu możemy zaprojektować, a następnie uszyć niepowtarzalne produkty idealnie pasujące do Waszej marki.
Branża reklamowa staje się coraz bardziej wymagająca. Wychodząc naprzeciw oczekiwaniom naszych klientów proponujemy indywidualizację odzieży reklamowej, firmowej i galanterii. Oferujemy również wszelkie przeróbki oraz uszlachetnianie gotowych produktów (wymiana metek, guzików czy naszycie kolorowych kołnierzyków).
Zalety własnej szwalni
pełna kontrola nad zamówieniem
możliwość indywidualnego doboru materiałów
gwarancja powtarzalności produktów
wsparcie specjalistów
inwestycja w jakość
znajomość materiałów „od podszewki”
W naszej szwalni szyjemy
odzież reklamową
odzież sportową
odzież w pełni spersonalizowaną
odzież specjalistyczną
odzież na różne okazje

Tampondruk
Tampondruk to idealna technika nadruku, dzięki której uzyskany wzór jest wyraźny i doskonale odwzorowuje szczegóły projektu. Nasze tamponiarki mają możliwość nadruku od 1 do 4 kolorów.
Nie ma lepszej metody zdobienia niewielkich gadżetów reklamowych niż tampondruk. Elastyczne stemple (tampony) z łatwością dopasowują się do zarówno wklęsłych jak i wypukłych powierzchni nawet najbardziej skomplikowanego przedmiotu zapewniając precyzyjny nadruk.
Zalety tampondruku jako metody nadruku
atrakcyjny ekonomicznie
szybkość wykonania nadruku
wysoka trwałość
wszechstronność zastosowań
wysoka precyzja nadruku
możliwość nadruku na różnych kształtach
sprawdza się na bardzo trudnych powierzchniach
duże możliwości w znakowaniu zarówno niewielkiej jak i dużej ilości produktów
Zastosowanie tampondruku jest możliwe na
tworzywach sztucznych
szkle
ceramice
metalu
drewnie
piance poliuretanowej (gadżety antystresowe)
plastiku
gumie
skórze


Transfer cyfrowy
Transfer cyfrowy to metoda nadruku chętnie wykorzystywana przy niewielkich nakładach, gdyż nie wymaga kosztów przygotowania, a efekt spełni oczekiwania najbardziej wymagających klientów.
Transfer cyfrowy to technika znakowania polegająca na termicznym wgrzaniu wdrukowango na papierze logotypu w dany materiał. Nadruki wykonywane są w kolorystyce CMYK i w jakości fotograficznej, więc jest to idealna metoda do przeniesienia map bitowych o bardzo nasyconych kolorach i szczegółach na produkty, na których cyfrowy nadruk bezpośredni jest niemożliwy.
Zalety transferu cyfrowego
czystość krawędzi nadruku
wysokie nasycenie kolorów
jakość fotograficzna
wysoka wierność kolorów
możliwość wykonywania nadruków wielokolorowych
wysoka trwałość nadruku
precyzja i estetyka nadruku
Zastosowanie transferu cyfrowego
na materiałach mogących się topić w wysokiej temperaturze
w miejscach nietypowych takich jak kołnierzyki, kieszonki, czapeczki itp.

Ekologiczna drukarnia
W TOPQ kładziemy duży nacisk na ekologię i ochronę środowiska. Nowoczesne farby i tusze, opakowania z recyklingu, rejestracja w systemie LUCID czy segregacja odpadów to tylko niektóre z podejmowanych przez nas działań proekologicznych.